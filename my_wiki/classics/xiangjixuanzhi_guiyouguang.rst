********
項脊軒志
********

項脊軒志

[明]歸有光

項脊軒, 舊南閣子也. 室僅方丈, 可容一人居. 百年老屋, 塵泥滲漉. 雨澤下注; 
每移案, 顧視無可置者. 又北向, 不能得日, 日過午已昏. 余稍為修葺, 使不上漏. 
前辟四窗, 垣墻周庭, 以當南日, 日影反照, 室始洞然. 又雜植蘭桂竹木于庭, 
舊時欄楯(shun), 亦遂增勝. 借書滿架, 偃仰嘯歌, 冥然兀坐, 萬籟有聲; 
而庭階寂寂, 小鳥時來啄食, 人至不去. 三五之夜, 明月半墻, 桂影斑駁, 
風移影動, 珊珊可愛.

然余居於此, 多可喜, 亦多可悲. 先是庭中通南北為一. 迨(dai)諸父異爨(cuan), 
內外多置小門, 墻往往而是. 東犬西吠, 客逾庖而宴, 雞棲于廰. 庭中始為籬, 
已為墻, 凡再變矣. 家有老嫗(yu), 嘗居於此. 嫗, 先大母婢也, 乳二世, 先妣(bi)
撫之甚厚. 室西連于中閨, 先妣嘗一至. 嫗每謂余曰: “ 某所, 而母立於茲.”  嫗又
曰:“汝姊(zi)在吾懷, 呱呱而泣; 娘以指叩門扉曰:‘兒寒乎? 欲食乎?’ 吾從板外相為應答.“ 
語未畢, 余泣, 嫗亦泣. 余自束髮, 讀書軒中, 一日, 大母過余曰: “吾兒, 久不見若影, 
何竟日默默在此, 大類女郎也?” 比去, 以手闔門, 自語曰:“吾家讀書久不效, 兒之成, 
則可待乎!” 頃之, 持一象笏(hu)至, 曰:“此吾祖太常公宣德間執此以朝, 他日汝當用之!” 
瞻顧遺跡, 如在昨日, 令人長號不自禁.
        
軒東, 故嘗為廚, 人往, 從軒前過. 余扃(jiong)牖(you)而居, 久之, 能以足音辨人. 
軒凡四遭火, 得不焚, 殆有神護者.

項脊生曰:“蜀清守丹穴, 利甲天下, 其後秦始皇筑女懷清台; 劉玄德與曹操爭天下, 諸葛孔明起隴中. 
方二人之昧眛于一隅也, 世何足以知之, 余區區處敗屋中, 方揚眉, 瞬目, 謂有奇景. 人知之者, 
其謂與坎井之蛙何異?”

余既為此志, 后五年, 吾妻來歸, 時至軒中, 從余問古事, 或憑幾學書. 吾妻歸寧, 
述諸小妹語曰 :“聞姊(zi)家有閣子, 且何謂閣子也?” 其後六年, 吾妻死, 室壞不修. 
其後二年, 余久臥病無聊, 乃使人復葺南閣子, 其制稍異於前. 然自後余多在外, 不常居.
        
庭有枇杷樹, 吾妻死之年所手植也, 今已亭亭如蓋矣.


.. sidebar:: 书香门第

   .. image:: images/courtyard.jpg

歸有光, 我想他應該是一個典型的讀書人, 有過很愜意的少年生活, 
回想一下, 我在那個年紀, 讀書也是很純粹, 那個時候我真的有過
心與物游的愜意, 然而現在拼命想變得成熟, 實在是作繭自縛. 
我本是性情中人, 你卻偏叫我做個俗物. 