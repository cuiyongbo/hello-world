*************
诗词曲赋 再续
*************

.. code-block:: none

    劝学 · 颜真卿

    三更灯火五更鸡，正是男儿读书时。
    黑发不知勤学早，白首方悔读书迟。

    登幽州台歌 · 陈子昂

    前不见古人，后不见来者。
    念天地之悠悠，独怆然而涕下。

    楚辞 · 远游

    惟天地之无穷兮，哀人生之长勤。
    往者余弗及兮，来者吾不闻。

    望月怀远 · 张九龄

    海上生明月，天涯共此时。
    情人怨遥夜，竟夕起相思。
    灭烛怜光满，披衣觉露滋。
    不堪盈手赠，还寝梦佳期。

.. code-block:: none

    将进酒

    君不见，黄河之水天上来，奔流到海不复回。
    君不见，高堂明镜悲白发，朝如青丝暮成雪。
    人生得意须尽欢，莫使金樽空对月。
    天生我材必有用，千金散尽还复来。
    烹羊宰牛且为乐，会须一饮三百杯。
    岑夫子，丹丘生，请进酒，杯莫停。
    与君歌一曲，请君为我倾耳听。
    钟鼓馔玉不足贵，但愿常醉不复醒。
    古来圣贤皆寂寞，惟有饮者留其名。
    陈王昔时宴平乐，斗酒十千恣欢谑。
    主人何须言少钱，径须沽取对君酌。
    五花马，千金裘，呼儿将出换美酒，与尔同销万古愁。

    江南逢李龟年

    岐王宅里寻常见，崔九堂前几度闻。
    正是江南好风景，落花时节又逢君。
