*************
诗词曲赋 再续
*************

.. code-block:: none

    劝学 · 颜真卿

    三更灯火五更鸡，正是男儿读书时。
    黑发不知勤学早，白首方悔读书迟。

    登幽州台歌 · 陈子昂

    前不见古人，后不见来者。
    念天地之悠悠，独怆然而涕下。

    楚辞 · 远游

    惟天地之无穷兮，哀人生之长勤。
    往者余弗及兮，来者吾不闻    

    望月怀远 · 张九龄
    
    海上生明月，天涯共此时。
    情人怨遥夜，竟夕起相思。
    灭烛怜光满，披衣觉露滋。
    不堪盈手赠，还寝梦佳期。