***********
诗词曲赋 续
***********

.. code-block:: none

    山居秋暝
    [唐] 王维
    空山新雨后，天气晚来秋。
    明月松间照，清泉石上流。
    竹喧归浣女，莲动下渔舟。
    随意春芳歇，王孙自可留。

    青玉案 • 元夕
    [南宋] 辛弃疾
    东风夜放花千树，更吹落、星如雨，宝马雕车香满路。凤箫声动，玉壶光转，一夜鱼龙舞。
    蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。

.. code-block:: none

    破阵子 • 为陈同甫赋壮词以寄之
    [南宋] 辛弃疾

    醉里挑灯看剑，梦回吹角连营。
    八百里分麾下炙，五十弦翻塞外声，沙场秋点兵。
    马作的卢飞快，弓如霹雳弦惊。
    了却君王天下事，赢得生前身后名。可怜白发生！

    小重山 • 闭幕霞绡一缕红
    [南宋] 陈亮

    闭幕霞绡一缕红，槐枝啼宿鸟，冷烟浓。
    小楼愁倚画栏东，黄昏月，一笛碧云风。
    往事已成空，梦魂飞不到，楚王宫。
    翠绡和泪暗偷封。江南阔，无处觅征鸿。

    登高 - 杜甫

    风急天高猿啸哀，渚清沙白鸟飞回。
    无边落木萧萧下，不尽长江滚滚来。
    万里悲秋常作客，百年多病独登台。
    艰难苦恨繁霜鬓，潦倒新停浊酒杯。