****
離騷
****

.. code-block:: none

   離騷
   [楚] 屈原
   帝高陽之苗裔兮, 朕皇考曰伯庸.
   攝提貞于孟陬(zou)兮, 惟庚寅吾以降.
   皇覽揆余初度兮, 肇錫余以嘉名.
   名余曰正則兮, 字余曰靈均.
   紛吾既有此內美兮, 又重之以修能.
   扈(hu)江離與辟芷兮, 紉秋蘭以為佩.
   汩(yu)余若將不及兮, 恐年歲之不吾與.
   朝搴(qian)阰(pi)之木蘭兮, 夕攬洲之宿莽.
   日月忽其不淹兮, 春與秋其代序.
   惟草木之零落兮, 恐美人之遲暮.
   不撫壯而棄穢兮, 何不改乎此度也?
   乘騏驥以馳騁兮, 來吾道夫先路也.
   昔三後之純粹兮, 固眾芳之所在.
   雜申椒與菌桂兮, 豈維紉夫蕙茝(chai)!
   彼堯舜之耿介兮, 既遵道而得路.
   何桀紂之猖披兮, 夫唯捷徑以窘步.
   惟夫黨人之偷樂兮, 路幽昧以險隘.
   豈余身之憚殃兮, 恐皇輿之敗績!
   忽奔走以先後兮, 及前王之踵武.
   荃不察余之中情, 反信饞而齌(ji)怒.
   余固知謇(jian)謇之為患兮, 忍而不能為之舍.
   指九天以為正兮, 夫唯靈修之故也.
   曰黃昏以為期, 羌中道而改路.
   初既與余成言兮, 後悔遁而有他
   余既不難夫離別兮, 傷靈修之數化.
   余既滋蘭之九畹(wan)兮, 又樹蕙之百畝.
   畦留夷與揭車兮,雜杜衡與芳芷.
   冀枝葉之峻茂兮, 愿俟(si)時乎吾將刈.
   雖萎絕其亦何傷兮, 哀眾芳之蕪穢.
   眾皆競進以貪婪兮, 憑不厭乎求索.
   羌內恕己以量人兮, 各興心而嫉妒.
   忽馳騖以追逐兮, 非余心之所急.
   老冉冉其將至兮, 恐修名之不立.
   朝飲木蘭之墜露兮, 夕餐秋菊之落英.
   茍余情其信姱(kua)以練要兮, 長顑(kan)頷亦何傷.
   擘(bo)木根以結茞兮, 貫薜荔之落蕊.
   矯菌桂以紉蕙兮, 索胡繩之纚(li)纚.
   謇吾法夫前修兮, 非世俗之所服.
   雖不周于今之人兮, 愿依彭咸之遺則.
   長太息以掩涕兮, 哀民生之多艱.
   余雖好修姱以鞿(ji)羈兮, 謇(jian)朝誶(sui)而夕替.
   既替余以蕙纕(rang)兮, 又申之以攬茞(chen).
   亦余心之所向兮, 雖九死其猶未悔.
   怨靈修之浩蕩兮, 終不察夫民心.
   眾女嫉余之峨眉兮, 謠諑謂余以善淫.
   固時俗之工巧兮, 偭規矩而改錯.
   忳(tun)鬱邑余侘(cha)傺(chi)兮, 吾獨窮困乎此時也.
   寧溘死以流亡兮, 余不認為此態也.
   鷙(zhi)鳥之不群兮, 自前世而固然.
   何方圜之能周兮, 夫孰異道而相安?
   屈心而抑志兮, 認尤而攘詬.
   伏清白以死直兮, 固前聖之所厚.
   悔相道之不察兮, 延佇乎吾將反.
   回朕車以復路兮, 及行迷之未遠.
   步余馬于蘭皋兮, 馳椒丘且焉止息.
   進不入以離尤兮, 退將復修吾初服.
   製芰(ji)荷以為衣兮, 集芙蓉以為裳.
   不吾知其亦已兮, 苟余情其信芳.
   高余冠之岌岌兮, 長余佩之陸離.
   芳與澤其雜糅(rou)兮, 唯昭質其猶未虧.
   忽反顧以遊目兮, 將往觀乎四荒.
   佩繽紛其繁飾兮, 芳菲菲其彌章.
   民生各有所樂兮, 余獨好修以為常.
   雖體解吾猶未變兮, 豈余心之可懲?
   女嬃(xu)之嬋媛兮, 申申其詈(li)余,
   曰: ”鯀(gun)婞(xing)直以亡身兮, 終然夭乎羽之野.
   汝何博謇而好修兮, 紛獨有此姱節?
   薋(zi)菉(lu)葹(shi)以盈室, 判獨離而不服.”
   眾不可戶說兮, 孰云察余之中情?
   世并舉而好朋兮, 夫何煢(qiong)獨而不予聽?
   依前圣以節中兮, 喟憑心而歷茲.
   濟沅,湘以南征兮, 就重華而敶(chen)詞:
   啟九辯與九歌兮, 夏康娛以自縱.
   不顧難以圖后兮, 五子用失乎家衖(xiang).
   羿淫遊以佚畋(tian)兮, 又好射夫封狐.
   固亂流其鮮終兮, 浞(zhuo)又貪夫厥家.
   澆身被服強圉(yu)兮, 縱慾而不認.
   日康娛而自忘兮, 厥首用夫顛隕.
   夏傑之常違兮, 乃遂焉而逢殃.
   后辛之菹(zu)醢(hai)兮, 殷宗用而不長.
   湯, 禹儼而祗(zhi)敬兮, 周論道而莫差.
   舉賢才而授能兮, 循繩墨而不頗.
   皇天無私阿兮, 覽民德焉錯輔.
   夫維圣哲以茂行兮, 茍得用此下土.
   瞻前而顧後兮, 相观民之计极.
   夫孰非義而可用兮? 孰非善而可服? 
   阽(dian)余身而危死兮, 覽余初其猶未悔.
   不量鑿而正枘(rui)兮, 固前修以菹醢.
   曾唏噓余鬱邑兮, 哀朕時之不當.
   攬茹蕙以掩涕兮, 沾余襟之浪浪.
   跪敷衽以陳辭兮, 耿吾既得此中正.
   驷玉虬以桀鷖(yi)兮,溘埃风余上征.
   朝發軔于蒼梧兮, 夕余至乎縣圃.
   欲少留此靈瑣兮, 日忽忽其將暮.
   吾令羲和弭节兮, 望崦嵫而勿迫.
   路漫漫其修遠兮, 吾將上下而求索.
   飲余馬於咸池兮, 總余轡乎扶桑.
   折若木以拂日兮, 聊逍遙以相羊.
   前望舒使先驅兮, 后飛廉使奔屬.
   鸞皇為余先戒兮, 雷師告余以未具.
   吾令鳳鳥飛騰兮, 繼之以日夜.
   飄風屯其相離兮, 帥雲霓而來御.
   紛總總其離合兮, 斑陆离其上下.
   吾令帝閽開關兮, 倚閶闔而望予.
   時曖曖其將罷兮, 結幽蘭而延佇.
   世溷濁而不分兮, 好蔽美而嫉妒.
   朝吾將濟於白水兮, 登閬風而紲(xie)馬.
   忽反顧以流涕兮, 哀高丘之無女.
   溘吾遊此春宮兮, 折瓊枝以繼佩.
   及容華之未落兮, 相下女之可詒(yi).
   吾令豐隆乘云兮, 求宓(mi)妃之所在.
   解佩纕(rang)以結言兮, 吾令蹇(jian)修以為理.
   紛總總其離合兮, 忽緯繣(hua)其難遷.
   夕歸次於窮石兮, 朝濯發乎洧(wei)盤.
   保厥美以驕傲兮, 日康娛以淫遊.
   雖信美而無禮兮, 周流乎天余乃下.
   望瑤臺之偃蹇(jian)兮, 見有娀(song)之佚女.
   吾令鴆(zhen)為媒兮, 鴆告余以不好.
   雄鳩之鳴逝兮, 余猶惡其佻(tiao)巧.
   心猶豫而狐疑兮, 欲自適而不可.
   鳳皇既受詒兮, 恐高辛之先我.
   欲遠集而無所止兮, 聊浮游以逍遙.
   及少康之未家兮, 留有虞之二姚.
   理弱而媒拙兮, 恐導言之不固.
   世溷濁而嫉賢兮, 好蔽美而稱惡.
   閨中既已邃遠兮, 哲王又不寤.
   懷朕情而不發兮, 余焉能忍而與此終古?
   索瓊茅以筳(ting)篿(tuan)兮, 命靈氛為余占之.
   曰: “兩美其必合兮, 孰信修而慕之?
   思九州之博大兮, 豈惟是其有女?”
   曰: “勉遠逝而無狐疑兮, 孰求美而釋女?
   何所獨無芳草兮, 爾何懷乎故宇?”
   世幽昧以昡曜兮, 孰雲察余知善惡?
   民好惡其不同兮, 惟此黨人其獨異!
   戶服艾以盈要兮, 謂幽蘭其不可佩.
   覽察草木其猶未得兮, 豈珵美之能當?
   蘇糞壤以充祎(yi)兮,谓申椒其不芳.
   欲從靈氛之吉占兮, 心猶豫而狐疑.
   巫咸將夕降兮, 懷椒糈(xu)而要之.
   百神翳(yi)其備降兮, 九疑繽其并迎.
   皇剡(shan)剡其揚靈兮, 告余以吉故.
   曰: “勉升降以上下兮, 求矩矱(yue)之所同
   湯,禹儼而求合兮, 摯, 咎繇(yao)而能調.
   茍中情其好修兮, 又何必用夫行媒?
   说操筑于傅岩兮, 武丁用而不疑.
   吕望之鼓刀兮, 遭周文而得舉.
   寧戚之謳歌兮, 齊桓聞以該輔.
   及年歲之未宴兮, 時亦猶其未央.
   恐鵜(ti)鴂(jue)之先鳴兮, 使夫百草為之不芳. “
   何瓊佩之偃蹇兮,  眾薆(ai)然而蔽之.
   惟此黨人之不諒兮, 恐嫉妒而折之.
   時繽紛其變易兮, 又何可以淹留?
   蘭芷變而不芳兮, 荃蕙化而為茅.
   何昔日之芳草兮, 今直為此蕭艾也?
   豈其有他故兮, 莫好修之害也!
   余以蘭為可恃兮, 羌無實而容長.
   委厥美以從俗兮, 茍得列乎眾芳.
   椒專佞以慢慆(tao)兮, 榝(sha)又欲充夫佩幃(wei).
   既干進而務入兮, 又何芳之能祗(zhi)?
   固時俗之流從兮, 又孰能無變化?
   覽椒蘭其若茲兮, 又況揭車與江離?
   惟茲佩之可貴兮, 委厥美而歷茲.
   芳菲菲而難虧兮, 紛至今猶未沬(mei).
   和調度以自娛兮, 聊浮游而求女.
   及余飾之方壯兮, 周流觀乎上下.
   靈氛既告余以吉占兮, 歷吉日乎吾將行.
   折瓊枝以為羞兮, 精瓊靡以為粻(zhang).
   為余駕飛龍兮, 雜瑤象以為車.
   何離心之可同兮? 吾將遠逝以自疏.
   邅(zhan)吾道夫昆侖兮, 路修遠以周流.
   揚雲霓之晻(yan)藹兮, 鳴玉鸞之啾(jiu)啾.
   朝發軔於天津兮, 夕余至乎西極.
   鳳皇冀其承旗兮, 高翱翔之翼翼.
   忽吾行此流沙兮, 遵赤水而容與.
   麾蛟龍使梁津兮, 詔西皇使涉予.
   路修遠以多艱兮, 騰眾車使徑待.
   路不周以左轉兮, 指西海以為期.
   屯余車其千乘兮, 齊玉轪(dai)而并馳.
   駕八龍之婉婉兮, 載云旗之委蛇.
   抑志而弭節兮, 神高馳之邈邈.
   奏九歌而舞韶兮, 聊假日以偷樂.
   陟(zhi)升皇之赫戲兮, 忽臨睨夫舊鄉.
   仆夫悲余馬懷兮, 踡局顧而不行.
   亂曰: 已矣哉!
   國無人莫我知兮, 又何懷乎故都!
   既莫足與為美政兮, 吾將從彭咸之所居.
